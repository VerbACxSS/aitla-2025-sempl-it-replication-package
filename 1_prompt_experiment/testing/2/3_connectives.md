La struttura deve esplicitare e documentare un programma, che includa l'elenco delle prestazioni svolte nelle singole unità operative, e un regolamento, dei quali deve essere fornita copia e adeguata informazione agli utenti.

L'organizzazione interna deve essere svolta seguendo il programma e il regolamento e, oltre al rispetto delle leggi, deve prevedere l'esclusione di ogni forma di coercizione fisica, psichica e morale, garantendo la volontarietà dell'accesso e della permanenza.

Il programma deve esplicitare:
- i principi ispiratori e la metodologia degli interventi, la definizione delle fasi e dei tempi complessivi di svolgimento, le modalità di relazione con i familiari, la descrizione degli interventi (di tipo medico, psicologico, educativo, lavorativo, sociale), le modalità di utilizzo del personale e delle attrezzature, le misure intraprese per tutelare gli utenti;
- la tipologia delle persone alle quali si indirizza l'intervento, con particolare riguardo a quelle con caratteristiche specifiche (es. minori, soggetti sottoposti a misure alternative alla carcerazione, ecc.), precisando anche il numero dei posti per essi disponibili;
- le modalità di valutazione e verifica degli interventi.