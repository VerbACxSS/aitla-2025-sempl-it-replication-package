In base all'art. 93, comma 7, del D.Lgs. 50/2016, l'importo della garanzia sarà ridotto del cinquanta per cento per gli operatori economici ai quali sia stata rilasciata, da organismi accreditati secondo le norme europee della serie UNI CEI EN 45000 e della serie UNI CEI EN ISO/IEC 17000, la certificazione del sistema di qualità conforme alle norme europee della serie UNI CEI ISO 9000. Per fruire di tale beneficio, l'operatore economico segnalerà, al momento dell'offerta, il possesso del requisito e lo documenterà nei modi prescritti dalle norme vigenti. Il predetto certificato dovrà essere presentato in copia autenticata in base all'art. 18 del D.P.R. 445/2000 e successive modifiche.

La garanzia provvisoria coprirà la mancata sottoscrizione del contratto per responsabilità dell'affidatario e sarà svincolata automaticamente al momento della sottoscrizione del contratto. In base all'art. 93, comma 6, del D.Lgs. 50/2016, la garanzia copre la mancata sottoscrizione del contratto dopo l'aggiudicazione, per responsabilità dell'affidatario riconducibile a una condotta connotata da dolo o colpa grave, ed è svincolata automaticamente al momento della sottoscrizione del contratto medesimo.